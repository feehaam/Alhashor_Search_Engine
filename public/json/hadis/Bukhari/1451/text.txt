১৪৫১। ’আবদুল্লাহ ইবনু মুহাম্মদ (রহঃ) ... ইবনু ’আব্বাস (রাঃ) থেকে বর্ণিত যে, ’আরাফা থেকে মুয্‌দালিফা পর্যন্ত একই বাহনে নবী সাল্লাল্লাহু আলাইহি ওয়াসাল্লাম এর পিছনে উসামা ইবনু যায়দ (রাঃ) উপবিষ্ট ছিলেন। এরপর মুযদালিফা থেকে মিনা পর্যন্ত ফযল [ইবনু ’আব্বাস (রাঃ)]-কে তাঁর পিছনে আরোহণ করান। ইবনু ’আব্বাস (রাঃ) বলেন, তাঁরা উভয়েই বলেছেন, নবী সাল্লাল্লাহু আলাইহি ওয়াসাল্লাম জামরা আকাবায় কংকর নিক্ষেপ করা পর্যন্ত তালবিয়া পাঠ করছিলেন।