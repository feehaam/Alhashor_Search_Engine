"১৬৪৭। আবূ’নু’মান (রহঃ) ... ’ইকরিমা (রহঃ) থেকে বর্ণিত যে, তাওয়াফে যিয়ারার পর হায়েয এসেছে এমন মহিলা সম্পর্কে মদিনাবাসী ইবনু ’আব্বাস (রাঃ) কে জিজ্ঞাসা করলেন। তিনি তাদের বললেন, সে রওয়ানা হয়ে যাবে। তারা বললেন, আমরা আপনার কথা গ্রহণ করব না এবং যায়দের কথাও বর্জন করব না। তিনি বললেন, তোমরা মদিনায় ফিরে গিয়ে জিজ্ঞাসা করে নেবে। তাঁরা মদিনায় এসে জিজ্ঞেস করলেন। যাঁদের কাছে তাঁরা জিজ্ঞাসা করেছিলেন তাঁদের মধ্যে উম্মে সুলাইম (রাঃ)-ও ছিলেন। তিনি তাঁদের সাফ্যিয়া (উম্মুল মু’মিনীন) (রাঃ) এর ঘটনাটি বর্ণনা করলেন। হাদিসটি খালিদ ও কতাদা (রহঃ) ’ইকরিমা (রহঃ) থেকে বর্ণনা করেন।"