"১৪৬৮। ’আবদুল্লাহ ইবনু ইউসুফ (রহঃ) ... ’আয়িশা (রাঃ) থেকে বর্ণিত, তিনি বলেন, হজ্জাতুল বিদার বছর আমরা নবী সাল্লাল্লাহু আলাইহি ওয়াসাল্লাম এর সঙ্গে বের হই। আমাদের মধ্যে কেউ কেবল ’উমরার ইহ্‌রাম বাঁধলেন, আর কেউ হাজ্জ (হজ্জ) ও ’উমরা উভয়টির ইহ্‌রাম বাঁধলেন। আর কেউ শুধু হাজ্জ (হজ্জ)-এর ইহ্‌রাম বাঁধলেন এবং রাসূলুল্লাহ সাল্লাল্লাহু আলাইহি ওয়াসাল্লাম হাজ্জ (হজ্জ) এর ইহ্‌রাম বাঁধলেন। যারা কেবল হাজ্জ (হজ্জ) বা এক সঙ্গে হাজ্জ (হজ্জ) ও ’উমরার ইহ্‌রাম বেঁধেছিলেন তাদের একজনও কুরবানী দিনের পূর্বে ইহ্‌রাম খোলেন নি।"