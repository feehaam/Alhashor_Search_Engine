১৬৫৯। আহমদ ইবনু মুহাম্মদ (রহঃ) ... ইকরিমা ইবনু খালিদ (রহঃ) থেকে বর্ণিত, তিনি ইবনু ’উমর (রাঃ) কে হাজ্জের (হজ্জ) আগে ’উমরা আদায় করা সম্পর্কে জিজ্ঞাসা করেন। তিনি বললেন, এতে কোন দোষ নেই। ’ইকরিমা (রহঃ) বলেন, ইবনু ’উমর (রাঃ) বলেছেন, নবী সাল্লাল্লাহু আলাইহি ওয়াসাল্লাম হাজ্জের (হজ্জ) আগে ’উমরা আদায় করেছেন। ইবরাহীম ইবনু সা’দ (রহঃ) ইবনু ইসহাক (রহঃ) থেকে বর্ণনা করেন যে, ইকরিমা ইবনু খালিদ (রহঃ) বলেছেন, আমি ইবনু ’উমর (রাঃ) কে জিজ্ঞাসা করলাম। পরবর্তী অংশ উক্ত হাদীসের অনুরূপ।