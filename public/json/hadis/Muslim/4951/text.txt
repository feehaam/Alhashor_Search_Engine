৪৯৫১। ইসহাক ইবনু মানসুর (রহঃ) ... রাসুলুল্লাহ সাল্লাল্লাহু আলাইহি ওয়াসাল্লাম এর আযাদকৃত গোলাম সাওবান (রাঃ) থেকে বর্ণিত। তিনি বলেন, রাসুলুল্লাহ সাল্লাল্লাহু আলাইহি ওয়াসাল্লাম বিদায় হজ্বের সময় আমাকে বললেনঃ এ গোশত ভাল করে রেখে দাও। আমি ভাল করে রেখে দিলাম। তিনি মদিনায় পৌছা পর্যন্ত এ গোশত খেতে থাকেন। আবদুল্লাহ ইবনু আবদুর রহমান আদ দারিমী (রহঃ) ... ইয়াহইয়া ইবনু হামযা (রহঃ) থেকে উল্লেখিত সনদে হাদীসটি রিওয়ায়াত করেন। তবে তিনি বিদায় হজ্জের সময় কথাটি উল্লেখ করেননি।