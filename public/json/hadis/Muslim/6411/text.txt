৬৪১১। আবদুল্লাহ ইবনু আবূ শায়বা (রহঃ) ... আনাস ইবনু মালিক (রাঃ) থেকে বর্ণিত। তিনি বলেন, রাসুলুল্লাহ সাল্লাল্লাহু আলাইহি ওয়াসাল্লাম বলেছেনঃ আল্লাহ তা’আলা যখন জান্নাতে আদম (আলাইহিস সালাম) এর আকৃতি দান করেন। তখন তিনি তাকে যতদিন আল্লাহর ইচ্ছা ফেলে রেখে দিলেন। আর ইবলীস তার চতুর্দিকে ঘুরাফেরা করতে এবং দেখতে লাগল যে, জিনিশটি কি? সে যখন দেখতে পেল, তা শূন্য পাত্র তখন বুঝল যে, (আল্লাহ) তাকে এমন এক মাখলুক রূপে করেছেন, যে নিজকে নিয়ন্ত্রণে রাখতে পারে না।