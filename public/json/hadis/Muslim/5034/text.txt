৫০৩৪। মুহাম্মাদ ইবনু রাফি (রহঃ) ... ইবনু উমার (রাঃ) থেকে বর্ণিত। তিনি বলেন, আমি রাসুলুল্লাহ সাল্লাল্লাহু আলাইহি ওয়াসাল্লাম কে কলসী, দুব্বা এবং মুযাফফাত (ইত্যাদিতে নবীয তৈরি) থেকে নিষেধ করতে শুনেছি। আবূ যুবায়র (রহঃ) বলেন, আমি জাবির (রাঃ) কেও বলতে শুনেছি যে, রাসুলুল্লাহ সাল্লাল্লাহু আলাইহি ওয়াসাল্লাম কলসী, মুযাফফাত ও নাকীর থেকে নিষেধ করেছেন। রাসুলুল্লাহ সাল্লাল্লাহু আলাইহি ওয়াসাল্লাম এর অবস্থা এই ছিল যে, যদি তাঁর জন্য নবীয তৈরি করার অন্য কোন পাত্র না পেতেন তবে প্রস্তর নির্মিত পাত্রে তাঁর জন্য নবীয তৈরি করা হতো।