৬৫৬৪। উমায়্যা ইবনু বিসতাম আয়শী (রহঃ) ... আবূ হুরায়রা (রাঃ) থেকে বর্ণিত। তিনি বলেন, একবার রাসুলুল্লাহ সাল্লাল্লাহু আলাইহি ওয়াসাল্লাম মক্কার রাস্তা দিয়ে ভ্রমণ করতে করতে জুমদান নামক একটি পাহাড়ের নিকটে গেলেন। তখন তিনি বললেন, তোমরা এই জুমদান পর্বতে পরিভ্রমণ করতে থাক। এ হল জুমাদান (পর্বত) আজ তা ’মুফাররিদরা’ অগ্রবর্তী হয়ে গেল। লোকেরা জিজ্ঞাসা করল, ’মুফাররিদ’ কারা, ইয়া রাসুলাল্লাহ! তিনি বললেনঃ অধিক যিকরকারী ও অধিক যিকরকারিণী।