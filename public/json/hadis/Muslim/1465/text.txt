"১৪৬৫। আবু বাকর ইবনু আবু শায়বা (রহঃ) ... উমর (রাঃ) থেকে বর্ণিত। তিনি বলেন, রাসুলুল্লাহ সাল্লাল্লাহু আলাইহি ওয়াসাল্লাম মিনায় দু’ রাক’আত সালাত আদায় করেছেন। তারপর আবূ বকর (রাঃ) এবং আবূ বকরের পর উমর (রাঃ) দু’ রাক’আত সালাত আদায় করেছেন। উসমান (রাঃ) তার খিলাফতের প্রথম দিকে দু’ রাক’আত পড়েছেন। পরবর্তী সময় উসমান (রাঃ) চার রাক’আত সালাত আদায় করেছেন। ইবনু উমর (রাঃ) যখন ইমামের সঙ্গে পড়তেন, তখন চার রাক’আত পড়তেন, যখন একাকী পড়তেন তখন দু’ রাক’আত পড়তেন।"