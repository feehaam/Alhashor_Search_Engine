৫৯০২। হারামালা ইবনু ইয়াহইয়া তুজিবী (রহঃ) ... আবদুর রহমান ও সাঈদ ইবনু মুসায়্যিব (রহঃ) থেকে বর্ণিত। তাঁরা উভয়ে বলেন, আবূ হুরায়রা (রাঃ) বলতেন যে, তিনি রাসুলুল্লাহ সাল্লাল্লাহু আলাইহি ওয়াসাল্লাম কে বলতে শুনেছেন, আমি তোমাদের যা নিষেধ করেছি, তা থেকে বিরত থাক এবং যা তোমাদের আদেশ করেছি, তা থেকে যা সম্ভব তা পালন কর। কারণ তোমাদের পূর্ববর্তীদের ধ্বংস করেছে তাদের প্রশ্নের আধিক্য এবং নিজ নবীদের সাথে বিরোধ।