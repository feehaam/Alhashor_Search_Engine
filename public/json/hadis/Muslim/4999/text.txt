"৪৯৯৯। আমর আন-নাকিদ (রহঃ) ... আনাস ইবনু মালিক (রাঃ) থেকে বর্ণিত যে, রাসুলুল্লাহ সাল্লাল্লাহু আলাইহি ওয়াসাল্লাম দুব্বা ও মুযাফফাতে নবীয তৈরি করতে নিষেধ করেছেন। বর্ননাকারী বলেনঃ আবূ সালামা (রহঃ)ও তাকে জানিয়েছেন, তিনি আবূ হুরায়রা (রাঃ) কে বলতে শুনেছেন যে, রাসুলুল্লাহ সাল্লাল্লাহু আলাইহি ওয়াসাল্লাম বলেছেনঃ তোমরা দুব্বা ও মুযাফফাতে নবীয তৈরি করো না। তারপর আবূ হুরায়রা (রাঃ) বলেন, হানতাম এর ব্যবহার থেকেও তোমরা দূরে থাক।"