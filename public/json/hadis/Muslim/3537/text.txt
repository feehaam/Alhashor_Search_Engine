"৩৫৩৭। ইসহাক ইবনু ইবরাহীম (রহঃ) ... ইবনু তাঊস (রহঃ) এর পিতা (তাঊস) সুত্রে বর্ণিত যে, তিনি স্ত্রীকে হায়িয অবস্হায় তালাক প্রদানকারী পুরুষ (এর মাসআলা) সম্পর্কে ইবনু উমর (রাঃ) কে জিজ্ঞাসিত হতে শুনলেন। তখন ইবনু উমর (রাঃ) বললেন, তুমি আবদুল্লাহ ইবনু উমর কে জান কি? লোকটি বলল, হাঁ। ইবনু উমর (রাঃ) বললেন, সে তো তার স্ত্রীকে হায়িয অবস্থায় তালাক দিয়েছিলেন। তখন উমর (রাঃ) নবী সাল্লাল্লাহু আলাইহি ওয়াসাল্লাম এর নিকট গিয়ে তাকে সংবাদ অবহিত করলে তিনি তাকে (স্ত্রীকে) পুনঃগ্রহণ করে নেওয়ার জন্য তাঁকে আদেশ প্রদান করলেন। ইবনু তাঊস (রহঃ) বলেন, আমি তাঁকে (অর্থাৎ তার পিতাকে) এর অধিক বলতে শুনি নি।"