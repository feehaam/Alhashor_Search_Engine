৩৯৮৩। আবূ বকর ইবনু আবূ শাইবা, মুহাম্মাদ ইবনু আবদুল্লাহ ইবনু নূমায়র ও ইসহাক ইবনু ইবরাহীম (রহঃ) ... জাবির (রাঃ) থেকে বর্ণিত। তিনি বলেন, রাসুলুল্লাহ সাল্লাল্লাহু আলাইহি ওয়াসাল্লাম সেই সব শরিকী বিষয়ে শুফআর আর হুকুম দিয়েছেন যা বণ্টন করা হয় নি- জমি হোক বা বাগান। শরীককে অবগত করা ব্যতীত তা বিক্রি করা বৈধ নয়। সে ইচ্ছা করলে (শরীক) রেখে দিবে আর ইচ্ছা করলে ত্যাগ করবে। যদি সে বিক্রি করে এবং শরীককে অবগত না করায় তবে সে তাতে অগ্রাধিকারী হবে।