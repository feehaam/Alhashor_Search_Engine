৪৩৫৪। ইসহাক ইবনু মানসূর (রহঃ) ... যায়িদ ইবনু খালিদ জুহানী (রাঃ) থেকে বর্ণিত যে, এক ব্যক্তি নবী সাল্লাল্লাহু আলাইহি ওয়াসাল্লাম কে হারানো উট সম্পর্কে জিজ্ঞেস করল। রাবীআ (রহঃ) অধিক বর্ণনা করেছেন, ’তিনি এতে এত রাগাম্বিত হলেন যে, তাঁর গণ্ডদ্বয় লাল হয়ে গেল”। তারপর ... অবশিষ্ট হাদীস উল্লিখিত বর্ণনাকারীদের অনুরূপ বর্ননা করেছেন। তিনি আরো বর্ণনা করেন যে, তারপর যদি এর মালিক আসে এবং তার থলে এবং (মুদ্রার) সংখ্যা ও বন্ধন সঠিক ভাবে চিনতে পারে, (বর্ণনা দিতে পারে) তবে তাকে তা দিয়ে দিবে। অন্যথায় তা তোমারই।