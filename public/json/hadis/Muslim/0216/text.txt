২১৬। কাতান ইবনু নুসায়র (রহঃ) ... আনাস ইবনু মালিক (রাঃ) থেকে বর্ণিত যে, তিনি বলেন, সাবিত ইবনু কায়স ইবনু শাম্মাস ছিলেন আনসারদের খাতীব। এ আয়াত নাযিল হলোঃ (অর্থ) তোমরা নবীর কণ্ঠের উপর নিজেদের কণ্ঠ উচু করো না। ” বাকি অংশ হাম্মাদ বর্ণিত উল্লেখিত রেওয়ায়েতের অনুরূপ। তবে এ রেওয়ায়েতে সা’দ ইবনু মু’আয-এর উল্লেখ নাই। আহমাদ ইবনু সাঈদ ইবনু সাখর আদ দারিমী (রহঃ) ... আনাস ইবনু মালিক (রাঃ) থেকে বর্ণিত যে, যখন এ আয়াত নাযিল হলঃ (অর্থ) ’তোমরা নবীর কণ্ঠের উপর নিজেদের কণ্ঠ উচু করো না।’ এ বর্ণনায় সা’দ ইবনু মু’আয-এর উল্লেখ নাই।