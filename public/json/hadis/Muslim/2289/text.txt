২২৮৯। যুহায়র ইবনু হারব ও হারুন ইবনু আবদুল্লাহ (রহঃ) ... ইবনু আব্বাস (রাঃ) থেকে বর্ণিত। তিনি বলেন, আমি রাসুলুল্লাহ সাল্লাল্লাহু আলাইহি ওয়াসাল্লাম এর নিকট শুনেছি তিনি বলেন, যদি আদম সন্তানের ধন-সম্পদে পরিপূর্ণ একটি উপত্যকা থাকে তবু সে অনুরুপ অপর একটি উপত্যকা কামনা করবে। মানুষের কামনাকে মাটি ব্যতীত অন্য কিছু পূর্ণ করতে পারবে না। যে ব্যাক্তি তাওবা করে আল্লাহ তার তাওবা কবুল করেন। ইবনু আব্বাস (রাঃ) বলেন, এ কথা কুরআনে বানী কিনা আমি জানি না। যুহায়রের অপর বর্ণনায় “ইহা কুরআনের বানী কিনা আমি জানি না” এ কথাটির উল্লেখ রয়েছে। তবে তিনি ইবনু আব্বাস (রাঃ) এর নাম উল্লেখ করেননি।