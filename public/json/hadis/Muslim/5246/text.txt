৫২৪৬। মুহাম্মাদ ইবনু মুসান্না (রহঃ) ... আলী (রাঃ) থেকে বর্ণিত। তিনি বলেন, রাসুলুল্লাহ সাল্লাল্লাহু আলাইহি ওয়াসাল্লাম কে একটি লাল সিয়ারা হুল্লা হাদিয়া দেয়া হল। এরপর তিনি সেটি আমার কাছে পাঠিয়ে দিলেন। আমি সেটি পরিধান করলে তাঁর চেহারায় ক্রোধ লক্ষ্য করলাম। তিনি বললেনঃ আমি এটি পরিধান করার জন্য তোমার কাছে পাঠাই নি। পাঠিয়েছি কেবল এজন্য যে, তুমি এটি ফেড়ে ওড়না হিসেবে তোমার মহিলাদের মধ্যে বণ্টন করে দিবে।