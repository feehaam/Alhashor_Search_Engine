৮৭৬। আবু কুরায়ব (রহঃ) ... ইবনু উমার (রাঃ) থেকে বর্ণিত। তিনি বলেন, রাসূলুল্লাহ সাল্লাল্লাহু আলাইহি ওয়াসাল্লাম বলেছেন, তোমরা রাত্রিকালে স্ত্রীলোকদের মসজিদে যেতে নিষেধ করবে না, তখন তার পুত্র বলল, আমরা তাদেরকে নিষেধ করব,যাতে তারা ছলনা করতে না পারে। তখন তিনি তার পুত্রকে তিরস্কার করার পর বললেন, আমি তোমাকে রাসূলুল্লাহ সাল্লাল্লাহু আলাইহি ওয়াসাল্লাম এর নির্দেশ শোনাচ্ছি, আর তুমি তার বিরোধিতা করে বলছ যে, আমরা তাদের ছেড়ে দিব না।