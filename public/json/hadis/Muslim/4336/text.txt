"৪৩৩৬। আবূ বকর ইবনু আবূ শায়বা (রহঃ) ... শা’বী (রহঃ) থেকে বর্ণিত। তিনি বলেন মুগীরা ইবনু শু’বা (রাঃ) এর কাতিব লেখক (সচিব) আমাকে বলেছেন যে, মুয়াবিয়া (রাঃ) মুগীরা (রাঃ) এর কাছে পত্র লিখলেন যে, আপনি রাসুলুল্লাহ সাল্লাল্লাহু আলাইহি ওয়াসাল্লাম থেকে শুনেছেন, এমন কিছু বিষয় আমাকে লিখে জানান। তখন তিনি তাঁকে লিখলেন, আমি রাসুলুল্লাহ সাল্লাল্লাহু আলাইহি ওয়াসাল্লাম কে বলতে শুনেছি যে, নিশ্চয়ই আল্লাহ তা’আলা তোমাদের জন্য তিনটি কাজ অপছন্দ করেনঃ ১. অনর্থক কথা বার্তা বলা, ২. সম্পদ অপচয় করা এবং ৩. অধিক প্রশ্ন করা।"