৪৬৮২। হারুন ইবনু সাঈদ আয়েলী ও আবূ তাহির (রহঃ) ... উরওয়া (রহঃ) থেকে বর্ণিত যে, আয়িশা (রাঃ) তাঁকে মহিলাদের বায়আত সম্পর্কে অবহিত করেছেন। তিনি বলেন, রাসুলুল্লাহ সাল্লাল্লাহু আলাইহি ওয়াসাল্লাম কোন দিন তার হাত দিয়ে কোন (বেগানা) মহিলাকে স্পর্শ করেননি, তবে তিনি মৌখিকভাবে তাদের বায়আত গ্রহণ করতেন। আর তখন তিনি তাদের মৌখিক অঙ্গীকার নিয়ে নিতেন তখন (মুখেই) বলে দিতেন, এবার চলে যেতে পার, আমি তোমাদের বায়আত করে নিয়েছি।