১৬৫০। আবূ শায়বার পূত্র উসমান ও আবূ বকর এবং ইসহাক ইবন ইবরাহীম হানযালী (রহঃ) ... আবূ সাঈদ ও আবূ হুরায়রা (রাঃ) থেকে বর্ণিত। তাঁরা বলেন, রাসুলুল্লাহ সাল্লাল্লাহু আলাইহি ওয়াসাল্লাম বলেছেন, আল্লাহ অপেক্ষা করতে থাকেন। অবশেষে রাতের প্রথম তৃতীয়াংশ অতিবাহিত হয়ে গেলে তিনি নিকটবর্তী আসমানে অবতরণ করে বলেন, কেউ কি আছে মাগফিরাতকামী? কেউ কি আছে তাওবাকারী? কেউ কি আছে প্রার্থনাকারী? কেউ কি আছে দুআকারী? এরুপ বলতে থাকেন ফজর উদ্ভাসিত হওয়া পর্যন্ত।