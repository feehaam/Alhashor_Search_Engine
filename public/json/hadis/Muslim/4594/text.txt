"৪৫৯৪। যুহায়র ইবনু হারব ও হারুন ইবনু আবদুল্লাহ (রহঃ) ... ইবনু জুরায়জ (রাঃ) থেকে বর্ণিত। তিনি বলেন, (মহান আল্লাহর বানীঃ) হে ঈমাদারগণ! আল্লাহ ও রাসুল এবং তোমাদের মধ্যকার শাসকের আনুগত্য করবে” আয়াতখানা আবদুল্লাহ ইবনু হুযায়ফা ইবনু কায়েস ইবনু আদী সাহমী (রাঃ) এর শানে নাযিল হয়েছে। যখন নবী সাল্লাল্লাহু আলাইহি ওয়াসাল্লাম তাকে একটি সামরিক অভিযানে প্রেরণ করেছিলেন। ইয়ালা ইবনু মুসলিম, সাঈদ ইবনু জুবায়রের সুত্রে ইবনু আব্বাস (রাঃ) থেকে এ হাদীস খানা আমার নিকট বর্ণনা করেছেন।"