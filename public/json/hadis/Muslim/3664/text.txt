৩৬৬৪। আবূ তাহির ও হারামালা ইবনু ইয়াহিয়া (রহঃ) ... আবূ সাঈদ খুদরী (রাঃ) থেকে বর্ণিত। তিনি বলেন, রাসুলুল্লাহ সাল্লাল্লাহু আলাইহি ওয়াসাল্লাম আমাদের দু’ধরনের কেনা-বেচা করতে ও দু-প্রকার কাপড় পরতে নিষেধ করেছেন। কেনা-বেচার মধ্যে তিনি “মুলামাসা” ও “মুনাবাযা” নিষেধ করেছেন। ’মুলামাসা’ হল। (ক্রেতা ও বিক্রেতার মধ্যে) একজন অপরজণের কাপড় হাত দ্বারা স্পর্শ করা রাতে হোক কিংবা দিনে হোক। এরূপ করা ছাড়া (মাল) উল্টিয়ে-পাল্টিয়ে দেখা হয় না। আর “মুনাবাযা” হল, পরস্পর একজনের প্রতি অপরজনের কাপড় ছুড়ে মারা এবং এরূপ করলেই ভালরূপে দেখে শুনে রাজী হওয়া ছাড়াই উভয়ের মধ্যে কেনা-বেচা সম্পন্ন হয়ে যেত।