৭২৭৪। আবূ বকর ইবনু নাফি আবাদী (রহঃ) ... আবদুল্লাহ (রাঃ) থেকে বর্ণিত। তিনি মহান আল্লাহর ইরশাদঃ "তারা যাদেরকে আহবান করে তারাই তো তাদের প্রতিপালকের নৈকট্য লাভের উপায় সন্ধান করে" এর ব্যাখ্যায় বলেন, একদল মানুষ কতিপয় জিনের পূজা করতো। অতঃপর জিনের দলটি ইসলাম গ্রহণ করলো। কিন্তু এ লোকগুলো তাদের ইবাদতের উপর আকড়ে থাকে। তখন নাযিল হলোঃ তারা যাদেরকে আহবান করে, তারাই তো তাদের প্রতিপালকের নৈকট্য লাভের উপায় সন্ধান করে। বিশর ইবনু খালিদ (রহঃ) ... সুলায়মান (রাঃ) থেকে এ সনদে (অনুরূপ) বর্ণনা করেছেন।