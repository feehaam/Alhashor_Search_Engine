২২৬০. মাহমূদ ইবন গায়লান (রহঃ) ...... আবদুর রাহমান ইবন আবদুল্লাহ ইবন মাসউদ তার পিতা আবদুল্লাহ আবদুল্লাহ ইবন মাসউদ রাদিয়াল্লাহু আনহু থেকে বর্ণিত, তিনি বলেন, আমি রাসূলুল্লাহ সাল্লাল্লাহু আলাইহি ওয়াসাল্লাম-কে বলতে শুনেছিঃ তোমরা অবশ্যই বিজয়ী হবে, ধন সম্পদ প্রাপ্ত হবে এবং অনেক অঞ্চল তোমরা জয় করবে। তোমাদের মধ্যে যে ঐ যামানা পাবে সে যেন আল্লাহ কে ভয় করে, সৎ কাজের আদেশ দেয় এবং অসৎ কাজের নিষেধ করে। আর যে ব্যক্তি স্বেচ্ছায় আমার উপর মিথ্যা আরোপ করবে সে যেন জাহান্নামকেই তার আবাস বানিয়ে নেয়।