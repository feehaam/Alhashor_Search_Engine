১৮৪০। হুসায়ন ইবনু আলী ইবনু আসওয়াদ বাগদাদী (রহঃ) ... আবূ যর রাদিয়াল্লাহু আনহু থেকে বর্ণিত, তিনি বলেন, রাসূলুল্লাহ সাল্লাল্লাহু আলাইহি ওয়াসাল্লাম বলেছেন, তোমরা নেক কাজের কোন বিষয়কেই ছোট বলে মনে করবে না। ভাল করার মত যদি কিছু না পাও তবে তোমরা ভাইয়ের সঙ্গে হাসিমুখে সাক্ষাৎ করবে। যদি গোশত খরীদ কর বা কিছু রান্না কর তবে শুরুয়া বেশী করে দিবে এবং তা থেকে এক চামচ অন্তত তোমার প্রতিবেশীকে দিবে।