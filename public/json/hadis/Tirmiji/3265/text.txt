৩২৬৫. হাসান ইবন কাযাআ বাসরী (রহঃ) ..... উবাই ইবন কা’ব রাদিয়াল্লাহু আনহু সূত্রে নবী সাল্লাল্লাহু আলাইহি ওয়াসাল্লাম এর থেকে বর্ণিত যে, (وألْزَمَهُمْ كَلِمَةَ التَّقْوَى) তাদের সূদৃঢ় করলেন তাকওয়ার কলেমায় (সূরা ফাতহ ৪৮ঃ ২৬) এ তাকাওয়ার কলেমা হল, লা ইলাহা ইল্লাল্লাহ। হাদীসটি গারীব। হাসান ইবন কাযাআ (রহঃ) এর সূত্র ছাড়া এটি মারফূ’রূপে বর্ণিত আছে বলে আমাদের জানা নেই। আমি আবূ যুরআ (রহঃ)-কে এই হাদীসটি সম্পর্কে জিজ্ঞাসা করেছিলাম। তিনিও এই সূত্র ছাড়া এটিকে মারফূ’ হিসাবে বর্ণিত বলে চিনতে পারেন নি।