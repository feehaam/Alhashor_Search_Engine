৩৮২. আহমদ ইবনু আবদা আয-যাব্বী (রহঃ) ..... মায়মূন আবূ হামযা (রহঃ) থেকে উক্ত (৩৭৯ নং) সূত্রের অনুরূপ রিওয়াত করেন। তবে তিনি তাঁর বর্ণনায় ’’রাবাহ নামক আমাদের এক গোলাম’’ এই কথার উল্লেখ করেছেন। ইমাম আবূ ঈসা তিরমিযী (রহঃ) বলেনঃ উম্মু সালামা রাদিয়াল্লাহু আনহা থেকে বর্ণিত এই হাদীসটির সনদ তেমন গ্রহণযোগ্য নয়। হাদীস বিশেষজ্ঞদের কেউ কেউ রাবী মায়মূন আবূ হামযাকে যঈফ বলে অভিমত দিয়েছেন। সালাতরত অবস্থায় ফুঁ দেওয়া সম্পর্কে আলিমগণের মতভেদ রয়েছে। কেউ কেউ বলেনঃ যদি কেউ সালাতে ফুঁ দেয় তবে তাকে পুনরায় সালাত আদায় করতে হবে। এ হ’ল ইমাম সুফইয়ান সাওরী ও কূফাবাসী আলিমদের অভিমত। অপর কেউ কেউ বলেনঃ সালাতরত অবস্থায় ফুঁ প্রদান মাকরূহ, কেউ যদি সালাতরত অবস্থায় ফুঁ দেয়, তার সালাত ফাসিদ হবে না। এ হলো ইমাম আহমদ ও ইসহাকের অীভমত।