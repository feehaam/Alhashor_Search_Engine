"৩৫০৩. মুহাম্মদ ইবন বাশশার (রহঃ) .... মুসলিম ইবন আবু বাকরা (রহঃ) থেকে বর্ণিত যে, তিনি বলেনঃ আমার পিতা আমাকে বলতে শুনলেনঃ (اللَّهُمَّ، إِنِّي أَعُوذُ بِكَ مِنَ الْهَمِّ وَالْكَسَلِ وَعَذَابِ الْقَبْرِ) - হে আল্লাহ! আমি পানাহ চাই তোমার কাছে দুশ্চিন্তা, অলসতা ও কবরের আযাব থেকে। তিনি বললেনঃ হে প্রিয় বৎস! এই দু’আ কার কাছ থেকে শুনেছ? আমি বললামঃ আপনাকে এগুলো বলতে শুনেছি। তিনি বললেনঃ সব সময়ের জন্য এগুলো ধারণ করে নাও। আমি রাসুলুল্লাহ সাল্লাল্লাহু আলাইহি ওয়াসাল্লাম-কে এগুলো বলতে শুনেছি। (আবু ঈসা বলেন) হাদীসটি হাসান গারীব।"