৩৩০৪. আবু কুরায়ব (রহঃ) ..... আবু হুরায়রা রাদিয়াল্লাহু আনহু থেকে বর্ণিত যে, জৈনক আনসারী ব্যক্তি রাদিয়াল্লাহু আনহু এর কাছে এক বার এক মেহমান রাত কাটায়। আনসারী সাহাবী রাদিয়াল্লাহু আনহু এর কাছে নিজের এবং বাচ্চাদের ক্ষুন্নি নিবৃত্তির পরিমান খাদ্য ছাড়া আহার করার মত আর কিছু ছিল না। তাই তিনি তার স্ত্রীকে বললেন শিশুদের ঘুম পাড়িয়ে দাও বাতি নিভিয়ে তোমার কাছে যা আছে, মেহমানের সামনে হাজির করে দাও। এতদপ্রসঙ্গে আয়াত নাযিল হলঃ (ويؤْثِرُونَ عَلَى أَنْفُسِهِمْ وَلَوْ كَانَ بِهِمْ خَصَاصَةٌ) - তারা নিজেদের উপর (আন্যের) প্রধান্য দেয় যদিও নিজেরা অভাবগ্রস্ত (সূরা হাশর ৫৯ঃ ৯)।