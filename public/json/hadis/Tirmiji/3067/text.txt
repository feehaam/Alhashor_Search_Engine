"৩০৬৭ আলী ইবন খাশরাম (রহঃ) .... আবদুল্লাহ্ রাদিয়াল্লাহু আনহ থেকে বর্ণিত যে, (الَّذِينَ آمَنُوا وَلَمْ يَلْبِسُوا إِيمَانَهُمْ بِظُلْمٍ) আয়াতটি নাযিল হলে মুসলিমদের তা খুবই কঠিন বলে মনে হয়। তারা বললঃ ইয়া রাসূলাল্লাহ্! আমাদের এমন কে আছে যে স্বীয় নাফসের উপর জুলম করেনি? তিনি বললেনঃ বিষয়টি আসলে তা নয়। এখানে জুলম হল শিরক। লুকমান তাঁর পুত্রকে কি বলেছেন, তা কি তোমরা শোন নি? يَا بُنَيَّ لاَ تُشْرِكْ بِاللَّهِ إِنَّ الشِّرْكَ لَظُلْمٌ عَظِيمٌ 'হে প্রিয় বৎস, আল্লাহর সঙ্গে শরীক করবে না। শিরক হল মহা জুলম।"