"৩২১৫. আবদ (রহঃ) ...... ইবন আব্বাস রাদিয়াল্লাহু আনহ থেকে বর্ণিত। তিনি বলেন, মুহাজির মুমিন মাহিলা ছাড়া সব ধরনের মহিলার বিবাহ রাসূলুল্লাহ্ সাল্লাল্লাহু আলাইহি ওয়াসাল্লাম এর জন্য নিষিদ্ধ করে দেওয়া হয়। আল্লাহ্ তা’আলা ইরশাদ করেনঃ لا يَحِلُّ لَكَ النِّسَاءُ مِنْ بَعْدُ وَلاَ أَنْ تَبَدَّلَ بِهِنَّ مِنْ أَزْوَاجٍ وَلَوْ أَعْجَبَكَ حُسْنُهُنَّ إِلاَّ مَا مَلَكَتْ يَمِينُكَ এরপর আপনার জন্য কোন নারী বৈধ নয় এবং বর্তমান স্ত্রীগণের পরিবর্তে অন্য স্ত্রী গ্রহণও বৈধ নয় যদিও তাদের সৌন্দর্য আপনাকে বিস্মত করে তবে আপনার অধিকারভূক্ত দাসীগণের ব্যাপারে এই বিধান প্রযোজ্য নয়। (সূরা আহযাব ৩৩ঃ ৫২) এখানে আল্লাহ্ তা’আলা অধিকার ভূক্ত মু’মিন নবীদের বৈধ রেখেছেন। অন্যত্র ইরশাদ করেনঃ ومَنْ يَكْفُرْ بِالإِيمَانِ فَقَدْ حَبِطَ عَمَلُهُ وَهُوَ فِي الآخِرَةِ مِنَ الْخَاسِرِينَ যে কেউ ঈমান প্রত্যাখ্যান করবে তার কর্ম নিস্ফল হবে। (সূরা মাইদা ৫ঃ ৫) কোন মু’মিন নারী নবীর নিকট নিজেকে নিবেনদ করলে এবং নবী তাকে বিবাহ করতে চাইলে সেও বৈধ (সূরা আহযাব ৩৩ঃ ৫২) ইসলাম দ্বীন অবম্বনকারীণী মহিলা ছাড়া তার জন্য বাকী সব মহিলা অবৈধ হল। তিনি আরো ইরশাদ করেনঃ يا أَيُّهَا النَّبِيُّ إِنَّا أَحْلَلْنَا لَكَ أَزْوَاجَكَ اللاَّتِي آتَيْتَ أُجُورَهُنَّ وَمَا مَلَكَتْ يَمِينُكَ مِمَّا أَفَاءَ اللَّهُ عَلَيْكَ হে নবী, আমি আপনার জন্য বৈধ করেছি আপনার স্ত্রীগণকে যাদের মহর আপনি প্রদান করেছেন এবং বৈধ করেছি ফায় হিসাবে আল্লাহ্ আপনাকে যা দান করেছেন তা থেকে যারা আপনার মালিকানাধীন হয়েছে তাদের, বিবাহের জন্য বৈধ করেছি আপনার চাচার কন্যা, ফুফুর কন্যা, মামার কন্যা ও খালার কন্যাকে যারা আপনার সঙ্গে হিজরত করেছে। কোন মু’মিন নরী নবীর নিকট নিজেকে নিবেদন করলে এবং নবী তাকে বিবাহ করতে চাইলে সে-ও বৈধ। এ বিধান বিশেষ করে আপনার জন্যই। অন্য মু’মিনদের জন্য নয়। (সূরা আহযাব ৩৩ঃ ৫০) আরো ইরশাদ করেনঃ إِلَى قَوْلِهِ : (خالِصَةً لَكَ مِنْ دُونِ الْمُؤْمِنِينَ) সুতরাং এ ছাড়া অন্য সব নারীর বিবাহ তাঁর জন্য হারাম করে দেওয়া হয়। হাদীসটি হাসান। আবদুল হামীদ ইবন বাহরামের রিওয়ায়ত হিসাবেই এটিকে আমরা চিনি। আহমাদ ইবন হাসান (রহঃ)-কে আহমাদ ইবন হাম্বল (রহঃ)-এর বরাতে উল্লেখ করতে শুনেছি যে, তিনি বলেছেনঃ শাহর ইবন হাওশাব (রহঃ) থেকে আবদুল হামীদ ইবন বাহরামের রিওয়ায়তে কোন অসুবিধা নেই।"