"১২৫৮. কুতায়বা (রহঃ) ...... ফাযলা ইবনু উবায়দ রাদিয়াল্লাহু আনহ থেকে বর্ণিত, তিনি বলেন, খায়বার যুদ্ধের সময় আমি বার দ্বীনারে একটি মালা ক্রয় করি। এতে স্বর্ণ ও পুতি ছিল। তখন আমি এটির স্বর্ণ ও পুতি আলাদা করি। এতে বার দ্বীনার অপেক্ষা অধিক স্বর্ণ পেলাম। অনন্তর নবী সাল্লাল্লাহু আলাইহি ওয়াসাল্লাম-এর কাছে তা উল্লেখ করলাম। তিনি তখন বললেন, (স্বর্ণ) আলাদা না করা পর্যন্ত এই ধরণের মালা বিক্রি করা যাবে না।"