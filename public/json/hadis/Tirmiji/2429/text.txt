২৪২৯. সুওয়ায়াদ ইবন নাসর (রহঃ) ..... আয়িশা রাদিয়াল্লাহু আনহা থেকে বর্ণিত যে, তিনি বলেন, রাসূলুল্লাহ সাল্লাল্লাহু আলাইহি ওয়াসাল্লাম-কে বলতে শুনেছিঃ যার চুল-চেরা হিসাব নেওয়া হবে সে তো ধ্বংস হয়ে যাবে। আমি বললামঃ ইয়া রাসূলাল্লাহ, আল্লাহ তো ইরশাদ করেছেনঃ فَأَمَّا مَنْ أُوتِيَ كِتَابَهُ بِيَمِينِهِ * فَسَوْفَ يُحَاسَبُ حِسَابًا يَسِيرًا আর যার আমল নামা তার ডান হাতে দেওয়া হবে তার হিসাব-নিকাশ তো সহজেই হবে। (সূরা ইনশিকাক ৮৪ঃ ৭,৮)। তিনি বললেনঃ এতো হল সামনে পেশ করা মাত্র।