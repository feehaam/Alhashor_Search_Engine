"৯৮৫। আবদুল্লাহ ইবন আমর ও আবু মামার (রহঃ) .... হানযালা ইবন আলী (রহঃ) হতে বর্ণিত। তিনি বলেনঃ একদা মেহজান ইবন আদ্‌রা কে এই মর্মে জানানো হয় যে, একবার রাসূলুল্লাহ সাল্লাল্লাহু আলাইহি ওয়াসাল্লাম মসজিদে প্রবেশ করে জনৈক ব্যক্তিকে নামায শেষে তাশাহ্হুদ পাঠ করতে দেখেন। তখন সে এও পড়ছিলঃ ’’আল্লাহুম্মা ইন্নী আস্আলুকা ইয়া আল্লাহ আল্-আহাদু আস-সামাদু আল্লাযী লাম য়ালিদ ওয়ালাদ ইয়ূলাদ। ওয়া লাম ইয়া কুললাহু কুফুওয়ান আহাদ আন তাগফিরলী যুনূবী ইন্নাকা আন্তাল্ গাফুরুর রাহীম।’’ রাবী বলেন, তখন তিনি তিনবার এরূপ বলেন, ’’তাঁকে মাফ করা হয়েছে’’। ।"