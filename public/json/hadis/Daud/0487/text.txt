৪৮৭. মুহাম্মাদ ইবনু আমর ..... ইবনু আব্বাস হতে বর্ণিত। তিনি বলেন, বানূ সা’দ গোত্রের লোকেরা দিমাম ইবনু ছা’লাবাকে রাসূলুল্লাহ্ সাল্লাল্লাহু আলাইহি ওয়া সাল্লামের নিকট প্রেরণ করে। ঐ ব্যক্তি তাঁর নিকট এসে তার উট মসজিদের দরজায় বেঁধে মসজিদে প্রবেশ করে। অতঃপর পূর্বোক্ত হাদীছের অনুরূপ বর্ণিত হয়েছে। রাবী বলেন, অতঃপর আগন্তুক জিজ্ঞেস করে যে, “তোমাদের মধ্যে আব্দুল মুত্তালিবের সন্তান কে?” রাসূলুল্লাহ্ সাল্লাল্লাহু আলাইহি ওয়া সাল্লাম বলেনঃ “আমি আব্দুল মুত্তালিবের সন্তান!” অতঃপর পূর্ণ হাদীছটি বর্ণিত হয়েছে।