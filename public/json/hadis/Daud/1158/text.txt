"১১৫৮. হামযা ইবনে নুসায়ের (রহঃ) ..... বাকর ইবনে মুবাশ্‌শির আল-আনসারী হতে বর্ণিত। তিনি বলেন, আমি সকাল বেলা রাসূলুল্লাহ সাল্লাল্লাহু আলাইহি ওয়াসাল্লাম এর সাহাবীদের সাথে ঈদুল ফিতর অথবা ঈদুল আযহার নামায আদায়ের জন্য ঈদগাহে যেতাম। আমরা ’বাতনে বাত্‌হা’ নামক স্থান অতিক্রম করে ঈদগাহে পৌঁছার পর রাসূলুল্লাহ সাল্লাল্লাহু আলাইহি ওয়াসাল্লাম-এর সাথে ঈদের নামায আদায় করতাম। অতঃপর ’বাতনে বাত্‌হা’ হয়ে আমাদের ঘরে ফিরে আসতাম।"