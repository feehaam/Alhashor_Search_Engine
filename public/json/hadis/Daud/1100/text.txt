"১১০০. মুহাম্মদ ইবনে বাশ্‌শার (রহঃ) ..... হারিছ ইবনুন্ নুমান (রাঃ)-এর কন্যা হতে বর্ণিত। তিনি বলেন, আমি সূরা কাহাফকে রাসূলুল্লাহ সাল্লাল্লাহু আলাইহি ওয়াসাল্লাম-এর যবান মোবারক হতে শুনে মুখস্থ করেছি। তিনি প্রত্যেক জুমার দিনে তা তিলাওয়াত করে খুতবা দিতেন। তিনি আরো বলেন, আমরা মহিলারা রাসূলুল্লাহ সাল্লাল্লাহু আলাইহি ওয়াসাল্লাম-এর নিকটবর্তী একই কাতারে সোজা অবস্থান করতাম। ইমাম আবু দাউদ (রাঃ) বলেন, অত্র হাদীছের বর্ণনায় হারিছ এর স্থলে রাওহ ইবনে উবাদা ইমাম শুবা হতে হারিছা বিনতে নুমান উল্লেখ করেছেন। আর ইবনে ইসহাক বর্ণনাকারীনির নাম উম্মে হিশাম বিনতে হারিছা ইবনুন্‌ নুমান বলেছেন।"