"১৩৬২. আহমাদ ইবন সালেহ (রহঃ) ..... আবদুল্লাহ ইবন আবু কায়েস (রহঃ) হতে বর্ণিত। তিনি বলেনঃ একদা আমি আয়েশা (রাঃ)-কে জিজ্ঞেস করি যে, রাসূলুল্লাহ সাল্লাল্লাহু আলাইহে ওয়াসাল্লাম রাত্রিতে বিতির সহ কত রাকাত নামায আদায় করতেন? তিনি বলেনঃ তিনি চার রাকাত ও তিন রাকাত বিতির আদায় করতেন এবং কখনও ছয় রাকাআত ও তিন রাকাত ও বিতির আদায় করতেন এবং কখনও আট রাকাত আদায় করতেন এবং তিনি মোট তের রাকাত নামায আদায় করতেন। তবে সাধারণতঃ তিনি সাত রাকাতের কম এবং তের রাকাতের অধিক নামায আদায় করতেন না। তিনি ফজরের সুন্নাত কোন সময় ত্যাগ করতেন না – এটা রাবী আহমদের বর্ণনা। রাবী আহমাদের বর্ণনায় ছয় এবং তিন রাকাতের কথা উল্লেখ নাই।"