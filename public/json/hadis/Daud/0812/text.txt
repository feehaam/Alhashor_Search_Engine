৮১২. আল-হাসান ইবনু আলী .... মারওয়ান ইবনুল-হাকাম হতে বর্ণিত। তিনি বলেন, যায়েদ ইবনু ছাবিত (রাঃ) আমাকে জিজ্ঞাসা করেন তুমি মাগরিবের নামাযে “কিসারে মুফাসসাল” পাঠ কর কেন? অথচ আমি রাসূলুল্লাহ্ সাল্লাল্লাহু আলাইহি ওয়া সাল্লামকে মাগরিবের নামাযে দুইটি দীর্ঘ সূরা পড়তে শুনেছি। তখন আমি তাকে জিজ্ঞাসা করি, এই দীর্ঘ সূরা দুইটি কি কি? তিনি বলেন, সূরা আ’রাফ ও সূরা আন’আম। অতঃপর আমি (ইবনু জুরাইজ) এ ব্যাপারে ইবনু আবূ মুলায়কাকে জিজ্ঞাসা করলে তিনি নিজের পক্ষ থেকে বলেন, দীর্ঘ সূরা দুইটি হলঃ সূরা আল-মায়েদাহ্ ও সূরা আল-আ’রাফ। ।