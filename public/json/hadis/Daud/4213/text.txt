৪২১৩. মুহাম্মদ ইব্‌ন ইয়াহ্‌ইয়া (রহঃ) .... আবূ মূসা (রাঃ) থেকে বর্ণিত। তিনি বলেনঃ একদা রাসূলুল্লাহ্‌ সাল্লাল্লাহু আলাইহি ওয়াসাল্লাম বলেছেনঃ তোমাদের সামনে রাতের গভীর অন্ধকারের ন্যায় ফিতনা-ফ্যাসাদ সংঘটিত হবে। সে সময় একজন সকালে মুসলিম হবে, সন্ধ্যায় কাফিরে পরিণত হবে এবং সে সময় উপবেশনকারী দণ্ডায়মান ব্যক্তি হতে, দণ্ডায়মান ব্যক্তি-চলাফেরাকারী ব্যক্তি হতে এবং চলমান ব্যক্তি দৌড়াদৌড়িকারী ব্যক্তি হতে উত্তম হবে। সাহাবীগণ জিজ্ঞাসা করেনঃ সে সময় আপনি আমাদের কি করতে বলেন? তিনি বলেনঃ তখন তোমরা তোমাদের ঘরের বিছানার ন্যায় হয়ে যাবে।