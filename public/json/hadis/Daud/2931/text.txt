"২৯৩১. আহমদ ইবন সালিহ (রহঃ) .... উরওয়া (রহঃ) থেকে বর্ণিত। আইশা রাসূলুল্লাহ সাল্লাল্লাহু আলাইহি ওয়াসাল্লাম কর্তৃক মহিলাদের বায়’আত করা সম্পর্কে তাঁকে এরূপ বলেছেন যে, নবী সাল্লাল্লাহু আলাইহি ওয়াসাল্লাম কখনো কোন বেগানা স্ত্রীলোককে তাঁর হাত দিয়ে স্পর্শ করেননি। অবশ্য তিনি তাদের নিকট হতে বায়’আতের অঙ্গীকার গ্রহণ করতেন। আর যখন তিনি অঙ্গীকার নিতেন, তখন তারা তাঁর নিকট অঙ্গীকারবদ্ধ হতো। এ সময় তিনি বলতেনঃ যাও, আমি তোমাকে বায়’আত করেছি।"