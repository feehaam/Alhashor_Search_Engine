৪০৬১. মুহাম্মদ ইবন ঈসা (রহঃ) .... আনাস (রাঃ) থেকে বর্ণিত যে, একদা নবী সাল্লাল্লাহু আলাইহি ওয়াসাল্লাম একটি গোলাম নিয়ে, যাকে তিনি ফাতিমা (রাঃ) কে দান করেন। তাঁর নিকট উপস্থিত হন। এ সময় ফাতিমা এর পরিধানে এমন কাপড় ছিল, যা দিয়ে মাথা ঢাকলে পা অনাবৃত হয়ে যায় এবং পা ঢাকলে মাথা অনাবৃত হয়ে যায়। নবী সাল্লাল্লাহু আলাইহি ওয়াসাল্লাম তাঁর এ অবস্থা দেখে বলেনঃ এতে তোমার দোষের কিছু নেই; কেননা, তোমার সামনে তোমার পিতা এবং তোমার গোলাম আছে।