২৪১১. আল্ হাসান ইবন আলী ও উসমান ইবন আবূ শায়বা ..... মূসা ইবন আলী হতে বর্ণিত। যার শব্দগুলো ওয়াহব বর্ণিত হাদীসে উল্লেখ আছে। তিনি বলেন, আমি আমার পিতার নিকট হতে শ্রবণ করেছি, যিনি উকবা ইবন আমের হতে শ্রবণ করেছেন। তিনি বলেন, রাসূলুল্লাহ্ সাল্লাল্লাহু আলাইহি ওয়াসাল্লাম ইরশাদ করেছেনঃ আরাফার দিন, কুরবানীর দিন এবং তাশরীকের দিনগুলো মুসলিমদের জন্য ঈদ স্বরূপ। এই দিনগুলি পানাহারের জন্য নির্ধারিত।