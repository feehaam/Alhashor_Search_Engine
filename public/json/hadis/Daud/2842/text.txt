"২৮৪২. ’উছমান ইবন আবী শায়বা (রহঃ) .... আদী ইবন হাতিম থেকে বর্ণিত। নবী সাল্লাল্লাহু আলাইহি ওয়াসাল্লাম বলেছেনঃ যদি তুমি তোমার প্রশিক্ষণপ্রাপ্ত কুকুর বা বাজপাখীকে আল্লাহর নাম স্মরণ করে শিকারী জীব-জন্তুর প্রতি প্রেরণ কর, তারা তোমার জন্য যা ধরে রাখে, তা তুমি ভক্ষণ করতে পারবে। আমি জিজ্ঞাসা করলামঃ যদি তারা তা মেরে ফেলে? তিনি বলেনঃ যদি তারা তাকে মেরেও ফেলে, কিন্তু নিজেরা যদি তার কিছুই না খায়, এমতাবস্থায় বুঝা যাবে যে, তারা তাকে তোমার জন্য আটকিয়ে রেখেছে।"