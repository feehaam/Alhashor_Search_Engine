২৯৬৯. উবায়দুল্লাহ ইবন উমার (রহঃ) ..... জুবায়র ইবন মুত’ইম (রাঃ) থেকে বর্ণিত। তিনি বলেনঃ রাসূলুল্লাহ সাল্লাল্লাহু আলাইহি ওয়াসাল্লাম বনূ আবদুশ শামস ও বনূ নওফলকে খুমুস হতে কোন অংশ দেন নি, যেমন তিনি বনূ হাশিম ও বনূ মুত্তালিবকে দিয়েছিলেন। আর আবূ বকর (রাঃ)-ও রাসূলুল্লাহ সাল্লাল্লাহু আলাইহি ওয়াসাল্লাম-এর বণ্টন নীতির ন্যায় (খুমুস) বন্টন করতেন। তবে তিনি রাসূলুল্লাহ সাল্লাল্লাহু আলাইহি ওয়াসাল্লাম এর নিকট-আত্মীয়দের কোন অংশ দিতেন না, যেমন রাসূলুল্লাহ সাল্লাল্লাহু আলাইহি ওয়াসাল্লাম স্বয়ং তাদের দিতেন। অবশ্য উমার এবং তাঁর পরবর্তী খলীফারা সকলেই তাদের অংশ প্রদান করতেন।