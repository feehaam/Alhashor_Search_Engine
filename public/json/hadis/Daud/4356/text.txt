৪৩৫৬. আহমদ ইবন সালিহ (রহঃ) ..... জুনাদা ইবন আবূ উমাইমা (রাঃ) হতে বর্ণিত। তিনি বলেনঃ আমরা বুসর ইবন আরতাত এর সাথে সমুদ্রের সফরে ছিলাম। তখন তাঁর নিকট ’মিসদার’ নামক একজন চোরকে হাযির করা হয়, যে উষ্ট্রী চুরি করেছিল। তখন তিনি বলেন আমি রাসূলুল্লাহ সাল্লাল্লাহু আলাইহি ওয়াসাল্লামকে বলতে শুনেছিঃ তোমরা সফরে খাকাবস্থায় কোন চোরের হাত কাটবে না। যদি অবস্থা এরূপ না হতো, তাহলে অবশ্যই আমি তার হাত কেটে দিতাম।