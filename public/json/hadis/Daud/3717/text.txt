৩৭১৭. আলী ইবন মুসলিম (রহঃ) .... উবাইদ ইবন উমাইর (রহঃ) থেকে বর্ণিত। তিনি বলেনঃ আমি আবদুল্লাহ ইবন যুবাইর (রাঃ)-এর সময় আমার পিতার সাথে আবদুল্লাহ ইবন উমার (রাঃ)-এর নিকট উপস্থিত ছিলাম। এ সময় আব্বাদ ইবন আবদুল্লাহ্‌ ইবন যুবাইর (রাঃ) বলেনঃ আমরা শুনেছি যে, রাতের খাবার ইশার সালাতের আগেই আদায় করা হতো। তখন আব্দুল্লাহ ইবন উমার (রাঃ) বলেনঃ তোমার জন্য আক্ষেপ! তাঁদের খাবার গ্রহণ করাকে তুমি কি তোমার পিতার খাবার গ্রহণের ন্যায় মনে কর?