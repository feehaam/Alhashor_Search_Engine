৩৪১১. ওয়াহব ইবন বাকীওয়া (রহঃ) ...... মুআম্মার ইবন আবূ মুআম্মার (রাঃ), যিনি আদী ইবন কা’বের বংশধর, বলেন, রাসূলুল্লাহ সাল্লাল্লাহু আলাইহি ওয়াসাল্লাম বলেছেনঃ মূল্যবৃদ্ধির আশায় জঘন্য অপরাধী ব্যতীত আর কেউ খাদ্য-শস্য মওজুদ করে না। রাবী বলেন, তখন আমি আমর (রাঃ)-কে বলিঃ আপনি তো খাদ্য-শস্য মওজুদ রাখেন। তখন তিনি বলেনঃ মুআম্মার (রাঃ)ও খাদ্য-শস্য মওজুদ রাখতেন। ইমাম আবূ দাঊদ (রহঃ) বলেন, আমি আহমদ (রহঃ)-কে জিজ্ঞাসা করেছিলামঃ হুকরা কি? তিনি বলেনঃ মানুষের জীবন ধারণের জন্য নিত্য-নৈমিত্তিক প্রয়োজনীয় জিনিসের মওজুদ করাকে ’হুকরা’ বলে। ইমাম আবূ দাউদ ও আওযায়ী বলেনঃ মুহতাকির হলো সে ব্যক্তি, যার খাদ্য-শস্য মওজুদের কারণে বাজারে কৃত্রিম অভাবের সৃষ্টি হয় এবং জিনিসের দাম বেড়ে যায়।