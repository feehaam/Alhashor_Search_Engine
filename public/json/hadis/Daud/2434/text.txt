২৪৩৪. আবদুল্লাহ্ ইবন মাসলামা ..... আয়েশা (রাঃ) হতে বর্ণিত। তিনি বলেন, কুরাশগণ জাহিলিয়াতের যুগে আশুরার রোযা পালন করতো। আর রাসূলুল্লাহ্ সাল্লাল্লাহু আলাইহি ওয়াসাল্লামও জাহিলিয়াতের যুগে ঐ দিন নিজে রোযা রাখতেন। তিনি মদীনাতে আগমনের পর ঐ দিন নিজে রোযা রাখেন এবং অন্যদেরও রোযা রাখার নির্দেশ দেন। অতঃপর রামাযানের রোযা ফরয করা হলে, আশুরার রোযার আবশ্যকতা পরিত্যক্ত হয়। যে কেউ স্বেচ্ছায় তা রাখতে পারে এবং যে কেউ স্বেচ্ছায় তা ত্যাগও করতে পারে।