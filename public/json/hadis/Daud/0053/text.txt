"৫৩. ইয়াহ্ইয়া ইবনু মুঈন .... আয়িশা (রাঃ) হতে বর্ণিত তিনি বলেছেন, রাসুলূল্লাহ্ সাল্লাল্লাহু আলাইহি ওয়া সাল্লাম ইরশাদ করেছেনঃ দশটি কাজ স্বভাবজাতঃ ১। গোঁফ ছোট করা ২। দাড়ি লম্বা করা ৩। মেস্ওয়াক করা ৪। নাকের ছিদ্রে পানি প্রবেশ করান ৫। নখ কাটা ৬। উযূ -গোসলের সময় আংগুলের গিরা ও জোড়সমূহ ধৌত করা ৭। বগলের পশম পরিষ্কার করা ৮। নাভির নীচের লোম পরিস্কার করা ৯। পানির দ্বারা ইস্তিঞ্জা করা। রাবী যাকারিয়া বলেন, মূসআব বলেছেন, আমি দশম নম্বরটি ভুলে গিয়েছি; তবে সম্ভবত তা হল কুলকুচা করা।"