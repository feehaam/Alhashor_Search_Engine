"৩৭৫০. ইয়াহ্‌ইয়া ইবন খালাফ (রহঃ) ...... খালিদ ইবন হুয়াইরিছ (রাঃ) থেকে বর্ণিত। তিনি বলেনঃ একদা আবদুল্লাহ্‌ ইবন আমর (রাঃ) সাফাহ নামক স্থানে ছিলেন। রাবী মুহাম্মদ বলেনঃ এটি মক্কার নিকটবর্তী একটি স্থান। এ সময় জনৈক ব্যক্তি একটি খরগোশ শিকার করে তাঁর কাছে নিয়ে আসে এবং বলেঃ হে আবদুল্লাহ ইবন আমর! আপনি এর ব্যাপারে কি বলেন? তিনি বলেনঃ একদা রাসূলুল্লাহ সাল্লাল্লাহু আলাইহি ওয়াসাল্লাম-এর নিকট এটি আনা হয় এবং সে সময় আমি তাঁর কাছে বসা ছিলাম। তিনি তা খান নি, তবে অন্যদের তা খেতে নিষেধ করেন নি। তিনি বলেনঃ এর তো হায়েয হয়েছে।"