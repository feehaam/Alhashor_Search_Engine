৪৪০৮. মুহাম্মদ ইবন ইয়াহইয়া (রহঃ) ..... ইবন আব্বাস থেকে বর্ণিত। তিনি বলেনঃ বকর ইবন লায়ছ গোত্রের জনৈক ব্যক্তি নবী করীম সাল্লাল্লাহু আলাইহি ওয়াসাল্লাম-এর কাছে উপস্থিত হয়ে চারবার স্বীকার করে যে, সে অমুক মহিলার সাথে যিনা করেছে। সে ব্যক্তি অবিবাহিত থাকার কারণে তাকে একশো বেত্রাদণ্ড প্রদান করা হয়। এরপর নবী সাল্লাল্লাহু আলাইহি ওয়াসাল্লাম সে মহিলাকে এ সম্পর্কে জিজ্ঞাসা করলে সে বলেঃ ইয়া রাসূলাল্লাহ! আল্লাহ্‌র শপথ, সে মিথ্যা বলেছে। তখন সে ব্যক্তিকে মিথ্যা তোহমত দেয়ার কারণে আশিটি দোররা মারা হয়।