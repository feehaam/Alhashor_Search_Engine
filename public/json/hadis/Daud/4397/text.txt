৪৩৯৭. মুসাদ্দাদ (রহঃ) .... বারা ইবন আযিব থেকে বর্ণিত। তিনি বলেনঃ আমার একটা উট হারিয়ে গেলে আমি তা অনুসন্ধান করতে থাকি। এ সময় কয়েকজন অশ্বারোহী আসে, যাদের কাছে পতাকা ছিল। নবী করীম সাল্লাল্লাহু আলাইহি ওয়াসাল্লাম এর সাথে আমার নিকট সম্পর্ক আছে মনে করে কয়েকজন আরবী আমার চারপাশে ঘুরাঘুরি করতে থাকে। এরপর তারা একটি গম্বুজের কাছে যায় এবং সেখান থেকে এক ব্যক্তিকে বের করে এনে তার শিরশ্ছেদ করে। আমি এ সম্পর্কে জিজ্ঞাসা করলে তারা বলে, সে তার সৎ-মাকে বিয়ে করেছিল।