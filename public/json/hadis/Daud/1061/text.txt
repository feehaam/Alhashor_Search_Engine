"১০৬১. মুআম্মাল ইবন হিশাম (রহঃ) .... নাফে (রহঃ) হতে বর্ণিত। তিনি বলেন, ইবন উমার (রাঃ) দাজনান নামক স্থানে নামাযের জন্য আযান দেন। অতঃপর তিনি স্ব-স্ব অবস্থানে সকলকে নামায আদায়ের নির্দেশ দেন। রাবী নাফে (রহঃ) বলেন, অতঃপর ইবন উমার (রাঃ) রাসূলুল্লাহ সাল্লাল্লাহু আলাইহি ওয়াসাল্লাম হতে বর্ণনা প্রসঙ্গে বলেন, তিনি (নবী সাল্লাল্লাহু আলাইহি ওয়াসাল্লাম) মুআযযিনকে নামাযের আযান দিতে বলতেন, অতঃপর মুআযযিন ঘোষণা দিত যে, সফরের সময় প্রচন্ড শীত অথবা বৃষ্টির রাতে স্ব-স্ব অবস্থানে (তাঁবুতে) নামায আদায় কর।"