৫০৬৯. মুহাম্মদ ইবন আলা (রহঃ) ..... আবূ মাসউদ আনসারী থেকে বর্ণিত। তিনি বলেনঃ একদা আমি আমার এক গোলামকে মারার সময় পেছন দিক থেকে এরূপ শব্দ আসে যে, হে আবূ মাসউদ! আল্লাহ্‌ তোমার উপর এর চাইতে ও ক্ষমতা রাখেন, যেমন তুমি এর উপর রাখ! তখন আমি ফিরে দেখি যে, তিনি হলেন- রাসূলুল্লাহ সাল্লাল্লাহু আলাইহি ওয়াসাল্লাম! তখন আমি বলিঃ ইয়া রাসূলাল্লাহ! সে আল্লাহ্‌র ওয়াস্তে আযাদ! তখন নবী সাল্লাল্লাহু আলাইহি ওয়াসাল্লাম বলেনঃ যদি তুমি এরূপ না করতে, তবে জাহান্নামের আগুন তোমাকে স্পর্শ করতো! তোমাকে দোজখের আগুন জড়িয়ে ধরতো।