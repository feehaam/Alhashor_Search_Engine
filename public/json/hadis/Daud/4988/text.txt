৪৯৮৮. হাফ্‌স ইবন উমার (রহঃ) ..... আবূ সালামা (রহঃ) থেকে বর্ণিত। তিনি বলেনঃ একদা তিনি হিমসের মসজিদে বসে ছিলেন। এসময় এক ব্যক্তি তার পাশ দিয়ে চলে যায়। তখন লোকেরা বলেঃ ইনি নবী সাল্লাল্লাহু আলাইহি ওয়াসাল্লাম-এর একজন খাদিম। আবূ সালাম তাঁর কাছে চলে যান এবং বলেনঃ আপনি আমার কাছে এমন একটি হাদীছ বর্ণনা করুন, যা আপনি সরাসরি রাসূলুল্লাহ সাল্লাল্লাহু আলাইহি ওয়াসাল্লাম থেকে শুনেছেন এবং এ বর্ণনার মধ্যে তিনি ও আপনার মাঝে আর কোন মাধ্যম নেই। তখন তিনি বলেন, আমি রাসূলুল্লাহ সাল্লাল্লাহু আলাইহি ওয়াসাল্লাম-কে বলতে শুনেছিঃ যে ব্যক্তি সকাল ও সন্ধ্যায় এ দু’আ পাঠ করবে যে, ’আল্লাহ্‌ রব হওয়ার ব্যাপারে-আমি সন্তুষ্ট, ইসলাম-দীন হিসাবে এবং মুহাম্মদ সাল্লাল্লাহু আলাইহি ওয়াসাল্লাম রাসূল হিসাবে।’ আল্লাহ্‌ তার উপর অবশ্যই সন্তুষ্ট হবেন।