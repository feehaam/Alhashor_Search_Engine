৪৩৪৫. আব্বাস ইবন আবদুল আযীম (রহঃ) .... আইশা (রাঃ) থেকে বর্ণিত। তিনি বলেন, মাখযূম গোত্রের জনৈক মহিলা অন্যের নিকট হতে জিনিসপত্র ধার নিয়ে পরে তা অস্বীকার করতো। তখন নবী সাল্লাল্লাহু আলাইহি ওয়াসাল্লাম মহিলার হাত কাটার নির্দেশ প্রদান করেন। এরপর পূর্ববর্তী হাদীছের অনুরূপ বর্ণিত হয়েছে। রারী লায়ছ (রহঃ) ইবন শিহাব হতে হাদীছ বর্ণনা প্রসঙ্গে ইহা অতিরিক্ত বর্ণনা করেছেন যে, এরপর নবী সাল্লাল্লাহু আলাইহি ওয়াসাল্লাম সে মহিলার হাত কেটে দেন।