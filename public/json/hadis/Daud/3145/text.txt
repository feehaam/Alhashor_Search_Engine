৩১৪৫. আবদুর রহীম ইবন মুতাররিফ রুয়াসী আবূ সুফয়ান ও আহমদ ইবন জানাব (রহঃ) .... হুসায়ন ইবন ওয়াহূজ থেকে বর্ণিত। তিনি বলেনঃ তালহা ইবন বারাআ অসুস্থ হয়ে পড়লে নবী সাল্লাল্লাহু আলাইহি ওয়াসাল্লাম তাঁকে দেখার জন্য আসেন। তখন তিনি বলেনঃ আমার ধারণা, শীঘ্রই তালহা প্রাণত্যাগ করবে। কাজেই তোমরা আমাকে এ খবর দেবে এবং তার দাফন-কাফনের ব্যাপারে জলদি করবে। কেননা, মুসলিমদের লাশ তাদের পরিবার-পরিজনদের কাছে বেশীক্ষণ রাখা উচিত নয়।