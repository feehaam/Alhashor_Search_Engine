৪৯৭০. জা’ফর ইবন মুসাফির (রহঃ) .... আবূ আযহার আত্‌মারী (রাঃ) থেকে বর্ণিত। তিনি বলেনঃ রাসূলুল্লাহ সাল্লাল্লাহু আলাইহি ওয়াসাল্লাম তাঁর বিছানায় যখন শয়ন করতে যেতেন, তখন তিনি বলতেনঃ আল্লাহ্‌র নাম নিয়ে আমি বিছানায় শয়ন করছি। ইয়া আল্লাহ্‌! আপনি আমার গুনাহ মাফ করে দেন এবং আমার শয়তানকে আমার থেকে দূর করে দেন, আমার দেনা পরিশোধ করে দেন, আর করে দেন আমাকে উত্তমদের (অর্থাৎ ফেরেশতাদের) সাথী, যারা আসমানে বসবাস করে। ইমাম আবূ দাউদ (রহঃ) বলেনঃ এ হাদীছ হাম্মাম আহওয়াযী (রহঃ) ছাওর থেকে বর্ণনা করেছেন।