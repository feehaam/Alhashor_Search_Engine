"৩৯৪৭. উসমান ইবন আবূ শায়বা (রহঃ) .... ফারওয়া ইবন মুসায়ক গতায়ফী থেকে বর্ণিত। তিনি বলেনঃ একদা আমি নবী সাল্লাল্লাহু আলাইহি ওয়াসাল্লাম এর নিকট আগমন করি। এরপর তিনি হাদীছ বর্ণনা করেন। তখন কাওমের মধ্য্যে থেকে জনৈক ব্যক্তি জিজ্ঞাসা করেনঃ ইয়া রসূলাল্লাহ! আপনি আমাদের ’সাবা’ সম্পর্কে খবর দিন। তা কি কোন স্থানের নাম বা কোন মহিলার নাম। তিনি বলেনঃ সেটি কোন স্থান বা মহিলার নাম নয়। বরং তা আরবের এক ব্যক্তির নাম যার দশটি পুত্র ছিল। যাদের ছয়জন ইয়ামনে বসাবস করে এবং বাকী চারজন শাম দেশের দিকে গমন করে।"