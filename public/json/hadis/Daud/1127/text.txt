"১১২৭. মুহাম্মদ ইবনে উবায়েদ (রহঃ) .... নাফে (রাঃ) হতে বর্ণিত। তিনি বলেন, ইবনে উমর (রাঃ) কোন এক ব্যক্তিকে জুমার নামায আদায়ের পর স্বীয় স্থানে দাঁড়িয়ে দুই রাকাত নফল নামায আদায় করতে দেখেন। তিনি তাকে উক্ত স্থান হতে সরে যেতে নির্দেশ দিয়ে বলেন, তুমি কি জুমার নামায চার রাকাত আদায় করবে? আব্দুল্লাহ (রাঃ) জুমার দিনে নিজের ঘরে দুই রাকাত নফল নামায আদায় করতেন। তিনি বলতেন, রাসূলে করীম সাল্লাল্লাহু আলাইহি ওয়াসাল্লাম এরূপ করতেন।"