"৩১৮৯. সুলায়মান ইবন হারব ও মুসাদ্দাদ (রহঃ) .... আবূ হুরায়রা থেকে বর্ণিত। তিনি বলেনঃ জনৈক কালো বর্ণের মহিলা বা পুরুষ মসজিদে নববী ঝাঁড়ু দিত। নবী সাল্লাল্লাহু আলাইহি ওয়াসাল্লাম তাকে দেখতে না পেয়ে লোকদের নিকট তার সম্পর্কে জিজ্ঞাসা করেন। তখন তাকে বলা হয়ঃ সে মারা গেছে। তখন তিনি বলেনঃ তোমরা আমাকে এ সম্পর্কে কেন অবহিত করলে না? তিনি বলেনঃ তোমরা আমাকে তার কবর দেখিয়ে দাও। তখন লোকেরা কবর দেখিয়ে দিলে তিনি তার কবরের উপর জানাযার নামায আদায় করেন।"