৩০৯৪. বিশর ইবন হিলাল (রহঃ) .... আনাস ইবন মালিক থেকে বর্ণিত। তিনি বলেনঃ রাসূলুল্লাহ সাল্লাল্লাহু আলাইহি ওয়াসাল্লাম বলেছেনঃ তোমাদের কেউ যেন কোন কষ্টের কারণে মৃত্যুর জন্য দু’আ না করে; বরং সে যেন এরূপ দু’আ করেঃ اللَّهُمَّ أَحْيِنِي مَا كَانَتِ الْحَيَاةُ خَيْرًا لِي وَتَوَفَّنِي إِذَا كَانَتِ الْوَفَاةُ خَيْرًا لِي অর্থাৎ ইয়া আল্লাহ্‌! আমাকে ততদিন জীবিত রাখুন, যতদিন জীবিত থাকা আমার জন্য কল্যাণকর হয় এবং আমাকে তখন মৃত্যু দান করুন, যখন তা আমার জন্য মঙ্গলময় হবে।