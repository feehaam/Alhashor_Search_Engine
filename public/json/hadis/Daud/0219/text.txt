"২১৯. মূসা ইবনু ইসমাঈল .... আবূ রাফে (রাঃ) হতে বর্ণিত। একদা নবী সাল্লাল্লাহু আলাইহি ওয়া সাল্লাম তাঁর স্ত্রীদের সাথে সহবাস করেন। এক স্ত্রীর সাথে সহবাসের পর অপর স্ত্রীর সাথে সহবাসের পুর্বে তিনি গোসল করেন। রাবী বলেন, আমি রাসূলুল্লাহ সাল্লাল্লাহু আলাইহি ওয়া সাল্লামকে জিজ্ঞাসা করলাম- আপনি কেন একবার গোসল করলেন না (সবশেষে একবারে গোসল করলেই তো হত- কেন আপনি বারবার গোসল করলেন)? তিনি বলেন, এরূপ করা অধিকতর পবিত্র, উত্তম ও উৎকৃষ্ট। (ইবনু মাজাহ)। আবূ দাউদ (রহঃ) বলেন, এ ছাদীছের তুলনায় আনাস এর হাদীছ অধিকতর সহীহ।"