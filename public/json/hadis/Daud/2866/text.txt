২৮৬৬. মুহাম্মদ ইবন কাছীর (রহঃ) ..... খাব্বাব (রাঃ) থেকে বর্ণিত। তিনি বলেনঃ মাস’আব ইবন উমাইর (রাঃ) উহুদের যুদ্ধের দিন শাহাদাত বরণ করেন। এ সময় তাঁর কাছে একখানি কম্বল ছাড়া আর কিছুই ছিল না, যা দিয়ে আমরা তাঁর মাথা আবৃত করলে তাঁর দুই পা বের হয়ে যেত এবং আমরা তাঁর দুই পা আবৃত করলে তার মাথা বেরিয়ে যেত। তখন রাসূলুল্লাহ্ সাল্লাল্লাহু আলাইহি ওয়াসাল্লাম বলেনঃ তোমরা কম্বল দিয়ে তাঁর মাথা ঢেকে দাও এবং তার (খোলা) দু’পায়ের উপর ইযখির দিয়ে দাও।